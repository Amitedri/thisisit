<p><strong>הסכם הורות משותפת</strong></p><p>שנערך ונחתם ב___________ ביום ________ בחודש ________ בשנת ________ </p><p><strong>בין:                                	________________ ת.ז. ___________________</strong></p><p>                         	          	כתובת  _________________________________</p><p>                                       	(להלן – "<strong>האם</strong>")                                                  	 <strong>  מצד אחד;</strong></p><p><strong>לבין:                              	________________ ת.ז. ___________________</strong></p><p>                         	          	כתובת  _________________________________</p><p><strong>                                       	</strong>(להלן – "<strong>האב</strong>")                                      	                <strong>מצד שני;</strong></p><p>			וביחד יקראו להלן:<strong> "ההורים"</strong></p><p><strong>הואיל:</strong> 	והאם והאב החליטו להביא ילד ו/או ילדים לעולם ולהפוך להורים במשותף  (להלן: <strong>"הורות משותפת"</strong>).  </p><p><strong>והואיל:</strong>	ובכוונת ההורים להגדיר ולקבוע מראש את מערכת היחסים ביניהם בהסכם הורות משותפת זה לרבות אך לא רק: תהליכי ההפריה, חובות וזכויות בהורות המשותפת, היבטים כלכליים, חלוקת זמנים ומשמרות, חינוך ועוד.</p><p><strong>והואיל:	</strong>וההורים אינם מעוניינים לחיות תחת קורת גג אחת ביחד, אלא, לחיות כל אחד בנפרד ולקיים ביחד הורות משותפת. </p><p><strong>והואיל:	</strong>וההורים אינם נשואים זה לזו ואינם מוגדרים ו/או מגדרים את מערכת היחסים ביניהם כ"ידועים בציבור". </p><p><strong>אי לכך הוסכם והותנה בין ההורים כדלקמן:</strong> </p><p><strong>כללי </strong></p><ol><li> המבוא שברישא להסכם הורות משותפת זה ונספחיו מהווים חלק בלתי נפרד הימנו ומחייבים בתוכנם.</li><li>הכותרות בהסכם הורות משותפת זה נועדו לצרכי נוחות בלבד, והן לא תשמשנה לפרשנות בהסכם זה. </li><li>האמור בנוסח הסכם הורות משותפת זה מנוסח בלשון זכר מטעמי נוחות בלבד אולם כל האמור בלשון זכר משמעו גם בלשון נקבה.</li><li>יובהר,  כי ההורים מעוניינים לקיים ביחד הורות משותפת אך לחיות בהפרדה מוחלטת וזאת בין אם הם חיים עם בן זוג ובין אם לאו. </li></ol><p><strong>תהליכי הפריה וטרום לידה</strong></p><ol><li>ההורים מסכימים ומתחייבים לקיים כל בדיקה טרום תהליך ההפריה ובמהלכה הנוגעת לתהליך ההפריה ו/או לבריאות העובר לרבות בדיקות סקר גנטיות ורפואיות.   </li><li>ההורים יתחלקו שווה בשווה בכל ההוצאות הכלכליות, במישרין ו/או בעקיפין הקשורות בתהליך ההפריה ובמהלך ההריון לרבות אך לא רק: עלות טיפולי ההזרעה, בדיקות רפואיות פרטיות ככל שיהיו, הוצאות כלליות והפסד ימי עבודה לאם במידה ולא תקבל מעבודתה החזר.</li><li>ההורים מתחייבים לנהוג בתום לב ובשקיפות ולגלות ו/או לשתף את הצד השני בכל בעיה רפואית ו/או אחרת בתהליך ההפריה ובמהלך ההריון. </li><li>האם תזמין את האב להיות נוכח בלידה.  </li></ol><p><strong>שמו של הנולד ורישומו</strong></p><ol><li>שמו המלא של הנולד, להלן: _________________, יירשם במשרד הפנים באזור מגורי האם (להלן: <strong>"הקטין"</strong>). </li></ol><p><strong>משמרות הורות משותפות </strong></p><ol><li>כמפורט בהסכם הורות משותפת להפריה זה, בבוא ההורים לקבוע הסדרי ראייה חדשים ו/או חלופיים מפעם לפעם הם מתחייבים לגלות סבלנות וגמישות אחד כלפי השניה, ולתאם ביניהם הסדרי ראייה שיראו את טובת הקטין וצרכיו כשיקול עליון.   </li><li>ההורים מתחייבים לכבד ולקיים במדויק ככל הניתן את מסגרת הסדר הראייה שייקבעו ביניהם כמפורט בהסכם הורות משותפת זה ו/או מפעם לפעם ולעשות ככל שביכולתם שלא לפגוע בשגרת חייו של הקטין.  </li><li>ההורים במשותף מסכימים כי מפעם לפעם יתאמו ביניהם את אופן החלפת המשמורת היומית כך שיהא נוח להורים ומעל הכל לטובת הקטין. </li><li>ההורים מתחייבים לאפשר לקטין להיות נוכח באירועים משפחתיים של ההורה השני והכל בכפוף למפורט בהסכם הורות משותפת להפריה זה. </li></ol><p>שלב ההנקה</p><ol><li>מוסכם על ההורים כי החל מיום היוולדו של הקטין ובמהלך השנה הראשונה לחייו הוא יהא בביתה ובחזקתה הבלעדית של האם (להלן:<strong>"שלב ההנקה"</strong>).  </li><li>האב עם תחילת שלב ההנקה ובמשך כל אורכו יגיע לבית האם בימי: ____________________________________ בין השעות _________________ ויחליף את האם, ככל יכולתו, בשמירה וטיפול על הקטין (להלן:<strong>"ימי ושעות הגעה"</strong>).  </li></ol><p>שלב המשפחתון</p><ol><li>ההורים מצהירים כי החל משלב המשפחתון ברצונם שהסדרי הראייה ביניהם יהיו ככל שניתן שווים, קרי הקטין יהא בחזקת האם באופן שווה לחזקתו אצל האב.</li><li>מוסכם על ההורים עם הגיעו של הקטין לגיל שנה ו/או עד שהקטין ייגמל מהנקה, לפי המאוחר מביניהם, ועד גיל שלוש (להלן:<strong>"שלב המשפחתון"</strong>) ישתנה הקבוע מעלה בעניין ימי ושעות הגעה והקטין ויקבעו הסדרי ראיה כדלקמן:</li></ol><p>א. הקטין יהא בחזקת האם ובביתה בימים ובין השעות: ______________________________________________________________________________________________________________________________________</p><p>ב. הקטין יהא בחזקת האב ובביתו בימים ובין השעות: _____________________________________________________________________________________________________________________________________</p><p>(להלן: "<strong>הסדרי הראיה</strong>").</p><p>שלב הגן</p><ol><li>עם הגיעו של הקטין לגיל שלוש ועד גיל שש (להלן: <strong>"שלב הגן"</strong>) ההורים מסכימים כי הסדרי הראיה שנקבעו בשלב המשפחתון בהסכם הורות משותפת זה ימשיכו להתקיים. </li><li>מוסכם על ההורים כי הקטין יירשם בגן פרטי המוסכם על ההורים במשותף ושקרוב למגורי האם. ההורים מסכימים כי גנים שבהם מתנהל סדר היום באנגלית יקבלו עדיפות מיוחדת.  </li></ol><p>שלב בתי הספר </p><ol><li>עם הגיעו של הקטין לגיל 6 ועד לבגרותו (להלן: <strong>"שלב בתי הספר"</strong>) ההורים מסכימים כי הסדרי הראיה שנקבעו בהסכם הורות משותפת זה בשלב הגן ימשיכו להתקיים. </li><li>ההורים במשותף מסכימים כי יתאמו ביניהם את אופן ממשק החלפת המשמורת היומית כך שיהא נוח להורים במשותף ומעל הכל לטובת הקטין. </li><li>מוסכם על ההורים כי הקטין יירשם לבתי ספר ומסגרות חינוך שימקסמו את יכולותיו ללא קשר למרחק ביתו של מי מההורים המשותפים.</li></ol><p><strong>חופש והיעדרות</strong></p><ol><li>חופשות חגי ראש השנה ופסח לרבות ערבי חג, כפי שנקבעו על ידי משרד החינוך, יחגגו אצל כל הורה לסירוגין. </li><li>ההורים מסכימים כי הסדרי הראיה בחופשת הקיץ תחולק שווה בשווה ביניהם כדלקמן: _______________________________________________________________.</li><li>מוסכם על ההורים המשותפים כי באף שלב ו/או מצב יהא אחד מהם רשאי להוציא על דעת עצמו את הקטין מחוץ לתחומי ארץ ישראל בלי אישור בכתב מההורה השני, וזאת עד הגיעו לגיל 18. </li><li>החלטה בעניין האם לאפשר לקטין לצאת מחוץ לתחומי גבולות ישראל לחופשה לבדו ו/או עם חברים ו/או במסגרת לימודית תתקבל על ידי שני ההורים פה אחד ושני ההורים ישאו בהוצאותיה.</li></ol><p><strong>הורות משותפת וכלכלה</strong></p><ol><li>ההורים מצהירים כי הם לא עתידים ו/או בכוונתם לנהל משק בית משותף ולא חלה או תחול עליהם "חזקת השיתוף" ו/או "הסדר איזון משאבים" כקבוע בחוק יחסי ממון בין בני זוג, התשל"ג-1973. </li><li>ההורים מצהירים כי הם ברצונם שסכום המזונות יקבע בהסכמה ביניהם כמפורט בהסכם הורות משותפת להפריה זה והם מתחייבים להתייחס לטובת הילד וצרכיו כשיקול ראשון במעלה. </li><li>ההורים מתחייבים לפתוח חשבון בנק בבעלות של שניהם ועל שמם שישמש אך ורק לצרכיו של הקטין החל מפתיחתו ועד גיל 21 (להלן: <strong>"חשבון הקטין"</strong>). חשבון הקטין יהא ללא מסגרת ו/או אפשרות אשראי מכל סוג מלבד מסגרת חשבון בסך ______________.</li><li>האב מתחייב להעביר לחשבון הקטין החל מיום היוולדו ועד תחילת שלב המשפחתון בכל חודש בחודשו סכום שלא יפחת מ - _________________ ובמילים _____________________. הסכום החודשי יהא צמוד למדד המחירים לצרכן באופן שנתי.</li><li>האב מתחייב להעביר את הסכום החודשי בהוראת קבע בכל ___ לחודש קלנדרי.</li><li>כל הורה מתחייב להעביר לחשבון הקטין החל מתחילת שלב המשפחתון עד הגיעו לגיל 18 או עד סיום כיתה י"ב לפי המאוחר ביניהם בכל חודש בחודשו סכום שלא יפחת מ - _________________ ובמילים _______________________________________ (להלן: "<strong>סכום חודשי</strong>"). הסכום החודשי יהא צמוד למדד המחירים לצרכן באופן שנתי.</li><li>ההורים מתחייבים להעביר את הסכום החודשי בהוראת קבע בכל ___ לחודש קלנדרי.    </li><li>ההורים מסכימים כי כל הוצאה מהחשבון המשותף מעל ____________ ובמילים ______________________ תהא בהסכמה פה אחד.</li><li>במידה ואחד מההורים ישא בהוצאה אשר נקבע על פי הסכם הורות משותפת זה ו/או היה מוסכם על ידי ההורים כי שניהם צריכים לשאת בה בשותפות, יעביר ו/או יחזיר צד לצד שנשא בהוצאה את חלקו מיד עם בקשתו.</li><li>ההורים מתחייבים להעביר לחשבון הקטין כל סכום ו/או מענק שיקבל כל אחד מהם בשם ו/או עבור הקטין מגוף ממשלתי או אחר.  </li><li>החל מיום _______________ ועד הגיעו של הקטין לגיל 21 ההורים מתחייבים לפתוח חשבון חיסכון לקטין ולהפקיד בו בכל חודש ___ ש"ח כל אחד. </li><li>ההורים מתחייבים להמשיך להפקיד שליש מהסכום החודשי לחשבון הקטין בהגיעו לגיל 18 או עד סיום כיתה י"ב לפי המאוחר ביניהם ועד גיל 21. עם הגיעו של הקטין לגיל 21 שארית הכסף בחשבון הקטין יעבור לחשבונו הפרטי.    </li><li>ההורים במשותף מסכימים כי כל הוצאה מהחשבון המשותף מעל ____________ ובמילים ______________________ תהא בהסכמה פה אחד. </li></ol><p><strong>פיצוי מוסכם</strong></p><ol><li>מבלי לפגוע באף זכות ו/או סעד אחר העומד למי מההורים על פי כל דין לרבות הוראות חוק החוזים (תרופות בשל הפרת חוזה) התשל"א - 1970 ו/או לפי נוסח הסכם הורות משותפת זה לרבות תביעה כספית, ההורים מסכימים כי במידה ולא קיים הורה תנאי ו/או הוראה הקבועה בסעיפים _____________________________________ מתוך הסכם הורות משותפת זה במועדה הדבר יחשב הפרה יסודית של ההסכם ויזכה את ההורה הנפגע בפיצוי מוסכם. </li><li>הורה שהפר הפרה יסודית כמפורט בסעיף מעלה ישלם להורה הנפגע בגין כל יום איחור עד לתיקון ההפרה היסודית כמפורט בהודעה בגין הפרה יסודית סך של ____________ ובמילים __________________________________ וזאת ללא הוכחת נזק ומבלי שיפגעו שאר זכויותיו של ההורה שנפגע על פי כל דין ועל פי הסכם הורות משותפת זה.</li></ol><p><strong>אכיפת הסכם הורות משותפת </strong></p><ol><li>ההורים מסכימים כי אי פעולה ו/או דרישה בנוגע לזכויותיו של מי מההורים שנקבעו בהסכם הורות משותפת זה ונפגעו על ידי ההורה השני לא ייחשב כויתור ולא ימנע מההורה שנפגע להגיש תביעה, אלא, ויתר בכתב על זכות.    </li><li>הסכם הורות משותפת להפריה זה כפוף לכל דין ישראלי למעט חוק יחסי ממון בין בני זוג, התשל"ג-1973.</li><li>ההורים מסכימים כי הגוף היחיד והבלעדי שיהא מוסמך לדון ו/או לפרש כל עניין בנוגע להורות משותפת זה יהא בית המשפט לענייני משפחה בתל אביב. </li></ol><p><strong>כללי</strong></p><ol><li>ההורים מסכימים כי הסכם הורות משותפת זה מהווה את מלוא ההסכמות ביניהם וכי כל שינוי בתנאי הסכם זה יחייב את ההורים רק במידה ויהא בכתב ובחתימת שני ההורים. </li><li>כתובות ההורים יהיו כנקוב ברישא של הסכם זה. הודעות בין ההורים ימסרו במסירה אישית ויחשבו שהתקבלו ביום אישור המסירה.</li><li>לאחר יום היוולדו של הקטין בשם _____________________ ההורים מבקשים מכבוד בית המשפט לענייני משפחה ליתן להסכם הורות משותפת זה תוקף של פס"ד.</li></ol>