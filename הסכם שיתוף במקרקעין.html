<p>חלקה ________ בגוש ________</p>
<p><strong>בין: ________________ ת.ז. ___________________</strong></p>
<p>כתובת _________________________________</p>
<p>(להלן – "<strong>צד א</strong>") <strong> מצד אחד;</strong></p>
<p><strong>לבין: ________________ ת.ז. ___________________</strong></p>
<p>כתובת _________________________________</p>
<p><strong> </strong>(להלן – "<strong>צד ב</strong>") <strong>מצד שני;</strong></p>
<p>וביחד יקראו להלן:<strong> "הצדדים ו/או השותפים"</strong></p>
<p>
  <strong>הואיל:</strong> וברשות השותפים זכויות שותפות שוות לבעלות במושע בשטח ו/או מגרש בן __________ מ"ר ברוטו לפני הפקעה בכתובת ______________________ הידוע
  ורשום בלשכת רישום המקרקעין כגוש __________ חלקה __________ (להלן: <strong>"המקרקעין המשותף")</strong>.<strong> </strong>
</p>
<p><strong>והואיל:</strong> והצדדים מעוניינים לקבוע ולפרט בהסכם שיתוף במקרקעין מחייב זה את מסגרת החובות והזכויות של ניהול המקרקעין המשותף.</p>
<p><strong>והואיל:</strong> וכל אחד מהשותפים במקרקעין המשותף מעוניין לבנות בית במגרשו ו/או בחלקתו.</p>
<p><strong>אי לכך הוסכם והותנה בין הצדדים כדלקמן:</strong></p>
<p><strong>כללי </strong></p>
<ol>
  <li>המבוא שברישא להסכם שיתוף במקרקעין זה ונספחיו מהווים חלק בלתי נפרד הימנו ומחייבים בתוכנם.</li>
  <li>הכותרות בהסכם שיתוף במקרקעין דוגמא זה נועדו לצרכי נוחות בלבד, והן לא תשמשנה לפרשנות בהסכם שיתוף במקרקעין זה.</li>
  <li>האמור בהסכם שיתוף במקרקעין זה מנוסח בלשון זכר מטעמי נוחות בלבד אולם כל האמור בלשון זכר משמעו גם בלשון נקבה.</li>
</ol>
<p><strong>תנאים מקדימים לשותפות</strong></p>
<ol>
  <li>הצדדים מצהירים כי אין כל מניעה גלוייה ו/או נסתרת ו/או משפטית ו/או אחרת לקיים השותפות ביניהם.</li>
  <li>
    הצדדים מצהירים כי הם פועלים בתום לב וכי אין בידעתם כל סיבה שהיא לרבות אך לא רק, הבטחה, התחייבות, הסכם בעל פה או חוזה בכתב שעלולה לסכן את הסכם שותפות
    במקרקעין זה ו/או לפגוע בשותפות בכל דרך שהיא.
  </li>
  <li>הצדדים מצהירים ומתחייבים כי בידיהם כל האישורים וההיתרים לבעלות חלק מסוים במקרקעין המשותף.</li>
</ol>
<p><strong>בעלות הצדדים לפי תשריט החלוקה</strong></p>
<ol>
  <li>צד א' יהא בעליו היחידי ובלעדי כקבוע בפרק ג' (בעלות והחזקה) לחוק המקרקעין תשכ"ט-1969 של שטח A1 לפי תשריט החלוקה (להלן:"<strong>חלקה A1</strong>").</li>
  <li>צד ב' יהא בעליו היחידי ובלעדי כקבוע בפרק ג' (בעלות והחזקה) לחוק המקרקעין תשכ"ט-1969 של שטח A2 לפי תשריט החלוקה (להלן:"<strong>חלקה A2</strong>").</li>
  <li>השותפים מסכימים כי שני הצדדים יהיו שותפים לשטח המפריד בין A1 ו - A2 המסומן בתשריט החלוקה כשטח T1 (להלן: "<strong>השטח המשותף</strong>").</li>
</ol>
<p><strong>הסכמות משותפות</strong></p>
<ol>
  <li>
    אלא אם נאמר אחרת בהסכם שיתוף זה, כל צד יהא זכאי לנהוג בחלקתו כמנהג בעלים ולעשות בה כרצונו. בנוסף, יראו בו כבעל הזכויות היחידי והמחזיק הבלעדי ולצד השני לא
    תהא כל טענה ו/או מענה בנוגע לכך ובכל בכפוף לכל דין רלוונטי לרבות הוראות חוק המקרקעין התשכ"ט-1969 וחוק התכנון והבניה תשכ"ה-1965.
  </li>
  <li>השותפים מתחייבים לבצע את כל הפעולות הנדרשות מיד שיתבקשו ולחתום על כל המסמכים הנדרשים לרישום הערת אזהרה בנוגע להסכם שיתוף במקרקעין דוגמא זה.</li>
  <li>השותפים מתחייבים להשתמש בקרקע חלקתם למטרת מגורים בלבד.</li>
  <li>כל צד ו/או מי מטעמו מתחייבים שלא לגרום מטרד ו/או הפרעה במישרין או בעקיפין לצד השני ו/או מי מטעמו וכן לשמור על ניקיון חלקתו.</li>
  <li>הצדדים מתחייבים להשאיר את השטח המשותף נקי מכל חפץ ו/או מכשול.</li>
  <li>השותפים יהיו רשאים להעביר תשתיות תת קרקעיות בשטח המשותף.</li>
  <li>
    כל הוצאה הקשורה למקרקעין המשותף ו/או המתקנים המשותפים ישאו בה במשותף שווה בשווה שני השותפים, לרבות אך לא רק הוצאות החזקתם, מיסים, קנסות, היטלים ואגרות.
  </li>
  <li>
    היה וצד ישא בהוצאה הקשורה למקרקעין המשותפים שבאחריותו לצד השני לשלם כמפורט בהסכם שיתוף במקרקעין דו משפחתי זה (להלן: "<strong>חוב</strong>"), יוחזר לו החוב
    מיד עם דרישתו הראשונה.
  </li>
</ol>
<p><strong>אחוזי בנייה בכל חלקה</strong></p>
<ol>
  <li>
    יובהר, כי מי מהשותפים יהא רשאי לבנות ו/או לנצל עד 50% מסך כל זכויות הבנייה של המקרקעין המשותף. היה ומכל סיבה יתווספו למקרקעין המשותף זכויות בנייה אלו יחולקו
    באופן שווה בין השותפים.
  </li>
  <li>
    השותפים מתחייבים לפעול ו/או לבנות כל בנייה בחלקתם לאחר קבלת היתרים ואישורים מהרשויות המוסמכות. השותפים מתחייבים לפעול ו/או לבנות כל בנייה בחלקתם על פי כל
    דין לרבות הוראות הוועדה המקומית וחוק המקרקעין התשכ"ט-1969 וחוק התכנון והבניה תשכ"ה-1965.
  </li>
  <li>
    השותפים מתחייבים לחתום איש כלפי רעהו, מיד עם קבלת הבקשה, על כל בקשה ו/או הצהרה ו/או בקשות היתר ורישוי ו/או תוספת בניה למיניהם ו/או הסכמה לכל בניה בכפוף
    לתקנות ולדין הרלוונטי ובלבד שחתימתו לא פוגעת במישרין או בעקיפין בזכויותיו באשר הם. חתימה על הסכם שיתוף במקרקעין דו משפחתי זה כמוה ו/או מהווה כהסכמה סופית
    ומוחלטת לבקשת מי מהצדדים ולהיפך כמפורט בסעיף זה על הגבלתו.
  </li>
</ol>
<p><strong>ייפוי כוח בלתי חוזר</strong></p>
<ol>
  <li>
    הצדדים מתחייבים לחתום במעמד החתימה על הסכם שיתוף במקרקעין זה על יפוי כח בלתי חוזר ו/או הרשאה בלתי חוזרת שמייפה את כוחם של עוה"ד _______________
    מ.א._______________ ועוה"ד _______________ מ.א._______________, לחתום בשמם או במקומם, על כל אשר ידרש לטובת ו/או לפקודת הצד השני ולביצוע הוראותיו
    והתחייבויותיו של הסכם שיתוף במקרקעין זה לרבות מימוש זכויותיהם כמפורט בהסכם זה של מי מהצדדים החתומים על הסכם זה בכל רשות (להלן: "<strong
      >יפוי כח בלתי חוזר</strong
    >").
  </li>
</ol>
<p><strong>בוררות ופתרון מחלוקות</strong></p>
<ol>
  <li>
    מבלי לפגוע באף זכות ו/או סעד אחר העומד למי מהשותפים על פי כל דין לרבות הוראות חוק החוזים (תרופות בשל הפרת חוזה) התשל"א - 1970 ו/או לפי הסכם שיתוף במקרקעין
    זה לרבות תביעה כספית, השותפים מסכימים כי במידה ולא קיים מי מהצדדים תנאי ו/או הוראה הקבועה בסעיפים _____________________________________ מתוך הסכם שיתוף
    במקרקעין זה במועדה הדבר יחשב הפרה יסודית של הסכם שיתוף במקרקעין ויזכה את הצד הנפגע בפיצוי מוסכם. כל זאת, לאחר שמי מהצדדים הודיע בכתב לצד המפר על ההפרה
    היסודית והיא לא תוקנה תוך 7 ימי עסקים (להלן: "<strong>הודעה בגין הפרה יסודית</strong>").
  </li>
  <li>
    השותפים מצהירים ומסכימים כי יפעלו בתום לב ויעשו כל מאמץ על מנת ליישב ביניהם מחלוקות וסכסוכים. ככל והמייסדים לא הגיע להסכמות הם יפנו לבית המשפט המוסמך בתל
    אביב, ולו בלבד.
  </li>
</ol>
<p><strong>שונות</strong></p>
<ol>
  <li>
    למען הסר ספק, כל החובות וזכויות בין השותפים כמפורט בהסכם שיתוף זה וכלפי הרשויות יחייבו את השותפים ואת חליפיהם ו/או הבאים בנעליהם בין אם בתמורה ובין אם לאו.
    היה מי מהצדדים ימכור את חלקתו לצד שלישי ידאג להחתים את הצד השלישי על הסכם שיתוף במקרקעין לדוגמא זה.
  </li>
  <li>
    השותפים מסכימים כי אי פעולה ו/או דרישה בנוגע לזכויותיהם שנקבעו בהסכם שיתוף במקרקעין ונפגעו על ידי הצד השני לא ייחשב כויתור ולא ימנע מהצד שנפגע להגיש תביעה,
    אלא, ויתר בכתב על זכות.
  </li>
  <li>הסכם שיתוף במקרקעין זה מהווה את מלוא ההסכמים בין השותפים והוא מבטל כל הסכם ו/או הבטחה בין אם בעל פה או בהתנהגות שהיו בין השותפים.</li>
  <li>
    השותפים מסכימים כי הסכם שיתוף במקרקעין זה מהווה את מלוא ההסכמות ביניהם וכי כל שינוי בתנאי הסכם זה יחייב את השותפים רק במידה ויהא בכתב ובחתימת שני הצדדים
    ותיקון הערת האזהרה בהתאם.
  </li>
  <li>כתובות השותפים יהיו כנקוב ברישא של הסכם שיתוף במקרקעין זה. הודעות בין השותפים ימסרו במסירה אישית ויחשבו שהתקבלו ביום אישור המסירה.</li>
</ol>
